\chapter{Edycja i~formatowanie pracy}\label{app:edycja}

Pracę należy przygotować korzystając z~systemu składu \LaTeX~(czyt.
\textit{latech}).  Bardzo dobre wprowadzenie do \LaTeX~stanowi ``The Not So
Short Introduction to \LaTeXe'' \cite{Oet11}.

\section{Kwestie techniczne}
Aby móc składać dokumenty z~użyciem \LaTeX~należy go oczywiście najpierw
zainstalować.  Dostępnych jest wiele dystrybucji \LaTeX. Osobiście korzystam
z~TeX Live \cite{texlive}, dostępnego zarówno pod Windowsa jak i~Linuksa. Dobrze
jest również zaopatrzyć się w~środowisko do \LaTeX~i~BibTeX (o tym drugim więcej
w~sekcji \ref{sec:app:bibliografia}).  Użytkownikom Linuksa polecam edytor
Emacs~\cite{emacs} albo Kile~\cite{kile} oraz program KBibTeX \cite{kbibtex}.

Wymagane jest przechowywanie pracy w repozytorium kodu źródłowego.  Preferowanym
systemem kontroli wersji jest git.  Darmowe repozytoria gita można założyć w
serwisie GitHub~\cite{github} albo, po kontakcie ze mną, na serwerze uczelni.

Do pracy dołączony jest plik \texttt{Makefile} służący do zbudowania pliku PDF
ze źródłowych plików tex.  Należy dbać o poprawne działanie tego pliku, np. po
dodaniu nowego pliku źródłowego albo usunięciu istniejącego należy uaktualnić
listę plików źródłowych w tym pliku.

\section{Formatowanie}
Należy zachować formatowanie zgodne z~niniejszym szablonem. Wymagany jest druk
dwustronny pracy.  W~związku z~tym proszę zwrócić szczególną uwagę na położenie
szerszego marginesu. Powinien się on oczywiście znajdować od strony bindowania.

Wszystkie ustawienia marginesów, stylu nagłówków, wykorzystanych pakietów etc.
znajdują się w~pliku \texttt{praca\_dyplomowa.sty}.

Należy unikać wiszących spójników (zwanych też sierotami). W~tym celu należy
stosować po spójnikach twardą spację. W~\LaTeX~uzyskuje się ten efekt poprzez
umieszczenie pomiędzy spójnikiem a~następującym po nim słowem znaku tyldy.
W~celu ułatwienia tego procesu do szablonu dołączono plik
\texttt{korekta.sh}. Jest to prosty skrypt basha -- użytkownicy Windowsa muszą
go dostosować do swojego systemu -- który używa programu \texttt{sed} do
wstawienia twardej spacji po spójnikach we wszystkich plikach z~rozszerzeniem
*.tex w~bieżącym katalogu.  Przed uruchomieniem skryptu należy dla
bezpieczeństwa wykonać commit.

Przy składaniu pracy przydatny może okazać się tryb draft, który sprawi że
zaznaczane będą miejsca w~których tekst nie został prawidłowo złamany. Jeśli
\LaTeX~nie potrafi prawidłowo złamać jakiegoś słowa można w~preambule dokumentu
użyć polecenia \texttt{hyphenation}.

\section{Bibliografia}\label{sec:app:bibliografia}
Wszystkie źródła informacji, rysunków, danych itd., które zostały wykorzystane
przy tworzeniu pracy muszą zostać podane w~bibliografii. Ponadto, wszystkie
źródła podane w~bibliografii muszą być cytowane w~tekście. Za każdym razem,
kiedy w~pracy pojawia się treść na podstawie jakiegoś tekstu źródłowego czyjegoś
autorstwa, oznaczamy takie miejsce cytowaniem~\cite[str. 9]{Nie10}.  Należy
wyraźnie zaznaczyć kiedy dokonywany jest dosłowny cytat z innej pracy.
\textbf{Należy pamiętać, że korzystanie ze źródeł bez ich podania w~bibliografii
  może być podstawą do oskarżenia o~plagiat.}

Należy zwrócić szczególną uwagę na jakość cytowanych źródeł internetowych.
Najlepszym rozwiązaniem jest ograniczenie się, na ile to możliwe, do oficjalnych
stron projektów. Ponadto, odnośniki do źródeł elektronicznych muszą zawierać
pełną ścieżkę do zasobu.

Bibliografię należy przygotować korzystając z~mechanizmów dostarczanych przez
LaTeX (patrz rozdział 4.2 w~\cite{Oet11}). Zalecam korzystanie w~tym celu
z~BibTeX.  BibTeX sam wygeneruje bibliografię na podstawie przygotowanej prostej
bazy danych i~zagwarantuje że w~spisie literatury pojawią się tylko te pozycje,
które są faktycznie cytowane w~pracy. Pozwoli to zaoszczędzić naprawdę sporo
czasu.
